---
title: Gebruikersaccount voor Azure AD configureren | Microsoft Docs
description: "In dit artikel wordt beschreven hoe u gebruikersaccountreferenties van Azure AD voor runbooks in Azure Automation configureert om te verifiëren met ARM en ASM."
services: automation
documentationcenter: 
author: MGoedtel
manager: jwhit
editor: tysonn
keywords: Azure Active Directory-gebruiker, Azure Service Management, Azure AD-gebruikersaccount
ms.assetid: fcfe266d-b22e-4dfb-8272-adcab09fc0cf
ms.service: automation
ms.devlang: na
ms.topic: get-started-article
ms.tgt_pltfrm: na
ms.workload: infrastructure-services
ms.date: 09/12/2016
ms.author: magoedte
translationtype: Human Translation
ms.sourcegitcommit: 00b217a4cddac0a893564db27ffb4f460973c246
ms.openlocfilehash: db4eb96b3354d83864a7869c1fd08e9bb2884a1f


---
# <a name="authenticate-runbooks-with-azure-service-management-and-resource-manager"></a>Runbooks met Azure Service Management en Resource Manager verifiëren
In dit artikel worden de stappen beschreven die u moet uitvoeren om een gebruikersaccount van Azure AD te configureren voor Azure Automation-runbooks die worden uitgevoerd met resources van Azure Service Management (ASM) of Azure Resource Manager (ARM).  Hoewel dit een ondersteunde verificatie-identiteit blijft voor de op ARM gebaseerde runbooks, is het gebruik van het nieuwe Uitvoeren als-account voor Azure de aanbevolen methode.       

## <a name="create-a-new-azure-active-directory-user"></a>Een nieuwe Azure Active Directory-gebruiker maken
1. Meld u aan bij de klassieke Azure-portal als servicebeheerder voor het Azure-abonnement dat u wilt beheren.
2. Selecteer **Active Directory** en selecteer vervolgens de naam van de organisatiemap.
3. Selecteer het tabblad **Gebruikers** en selecteer vervolgens in het opdrachtgebied **Gebruiker toevoegen**.
4. Selecteer op de pagina **Vertel ons meer over deze gebruiker** onder **Type gebruiker** de optie **Nieuwe gebruiker in uw organisatie**.
5. Voer een gebruikersnaam in.  
6. Selecteer de mapnaam die is gekoppeld aan uw Azure-abonnement op de Active Directory-pagina.
7. Geef op de pagina **Gebruikersprofiel** een voor- en achternaam op, een gebruiksvriendelijke naam en gebruiker in de lijst **Rollen**.  Schakel **Multi-Factor Authentication** niet in.
8. Noteer de volledige naam van de gebruiker en het tijdelijke wachtwoord.
9. Selecteer **Instellingen > Beheerders > Toevoegen**.
10. Typ de volledige gebruikersnaam van de gebruiker die u hebt gemaakt.
11. Selecteer het abonnement dat de gebruiker moet gaan beheren.
12. Meld u af bij Azure en meld u opnieuw aan met het account dat u zojuist hebt gemaakt. U wordt gevraagd om het wachtwoord van de gebruiker te wijzigen.

## <a name="create-an-automation-account-in-azure-classic-portal"></a>Een Automation-account maken in de klassieke Azure-portal
In deze sectie voert u de volgende stappen uit om een nieuw Azure Automation-account te maken in Azure Portal, dat wordt gebruikt met uw resources waarmee runbooks worden beheerd in ASM- en ARM-modus.  

> [!NOTE]
> Automation-accounts die met de klassieke Azure-portal zijn gemaakt, kunnen worden beheerd met zowel de klassieke Azure-portal als Azure Portal en een van de sets met cmdlets. Zodra het account is gemaakt, maakt het niet meer uit hoe u resources binnen het account maakt en beheert. Als u van plan bent om de klassieke Azure-portal te blijven gebruiken, moet u deze gebruiken in plaats van Azure Portal voor het maken van Automation-accounts.
>
>

1. Meld u aan bij de klassieke Azure-portal als servicebeheerder voor het Azure-abonnement dat u wilt beheren.
2. Selecteer **Automation**.
3. Selecteer op de pagina **Automation** de optie **Een Automation-account maken**.
4. Typ in het vak **Een Automation-account maken** een naam voor uw nieuwe Automation-account en selecteer een **Regio** in de vervolgkeuzelijst.  
5. Klik op **OK** om uw instellingen te accepteren en maak het account.
6. Nadat dit is gemaakt, wordt dit weergegeven op de pagina **Automation**.
7. Klik op het account: hiermee gaat u naar de pagina Dashboard.  
8. Selecteer op de pagina Dashboard van Automation de optie **Assets**.
9. Selecteer op de pagina **Assets** de optie **Instellingen toevoegen**, onder aan de pagina.
10. Selecteer op de pagina **Instellingen toevoegen** de optie **Referentie toevoegen**.
11. Selecteer op de pagina **Referentie definiëren** de optie **Windows PowerShell-referentie** in de vervolgkeuzelijst **Referentietype** en geef een naam op voor de referentie.
12. Typ op de volgende pagina **Referentie definiëren** de gebruikersnaam van het eerder gemaakte AD-gebruikersaccount in het veld **Gebruikersnaam** en het wachtwoord in het veld **Wachtwoord** en **Wachtwoord bevestigen**. Klik op **OK** om uw wijzigingen op te slaan.

## <a name="create-an-automation-account-in-the-azure-portal"></a>Een Automation-account maken in Azure Portal
In deze sectie voert u de volgende stappen uit om een nieuw Azure Automation-account te maken in Azure Portal, dat wordt gebruikt met uw resources waarmee runbooks worden beheerd in ARM-modus.  

1. Meld u aan bij Azure Portal als servicebeheerder voor het Azure-abonnement dat u wilt beheren.
2. Selecteer **Automation-accounts**.
3. Klik op de blade Automation-accounts op **Toevoegen**.<br>![Automation-account toevoegen](media/automation-sec-configure-azure-runas-account/add-automation-acct-properties.png)
4. Typ op de blade **Automation-account toevoegen** in het vak **Naam** een naam voor uw nieuwe Automation-account.
5. Als u meer dan één abonnement hebt, geeft u het abonnement voor het nieuwe account op, evenals een nieuwe of bestaande **resourcegroep** en de **locatie** van een Azure-datacenter.
6. Selecteer de waarde **Nee** voor de optie **Een Uitvoeren als-account voor Azure maken** en klik op de knop **Maken**.  

   > [!NOTE]
   > Als u de optie **Nee** selecteert omdat u geen Uitvoeren als-account wilt maken, wordt een waarschuwing weergegeven op de blade **Automation-account toevoegen**.  Hoewel het account wordt gemaakt en wordt toegewezen aan de rol **Inzender** in het abonnement, heeft het account geen overeenkomstige verificatie-id in de adreslijstservice van uw abonnementen en daardoor ook geen toegang tot resources in uw abonnement.  Hierdoor kunnen runbooks die naar dit account verwijzen, geen taken verifiëren en uitvoeren voor ARM-resources.
   >
   >

    ![Waarschuwing bij Automation-account toevoegen](media/automation-sec-configure-azure-runas-account/add-automation-acct-properties-error.png)
7. Terwijl in Azure het Automation-account wordt gemaakt, kunt u in het menu onder **Meldingen** de voortgang hiervan volgen.

Als het maken van de referentie is voltooid, moet u vervolgens een referentieasset maken om het Automation-account te koppelen aan het eerder gemaakte AD-gebruikersaccount.  Let op: We hebben alleen het Automation-account gemaakt en dit is niet aan een verificatie-identiteit gekoppeld.  Volg de stappen die worden beschreven in het artikel [Referentieassets in Azure Automation](automation-credentials.md#creating-a-new-credential-asset) en voer de waarde in voor **gebruikersnaam** in de indeling **domein\gebruiker**.

## <a name="use-the-credential-in-a-runbook"></a>De referentie in een runbook gebruiken
U kunt de referentie in een runbook ophalen met de activiteit [Get-AutomationPSCredential](http://msdn.microsoft.com/library/dn940015.aspx) en deze vervolgens gebruiken met [Add-AzureAccount](http://msdn.microsoft.com/library/azure/dn722528.aspx) om verbinding te maken met uw Azure-abonnement. Als de referentie een beheerder van meerdere Azure-abonnementen is, dan moet u ook [Select-AzureSubscription](http://msdn.microsoft.com/library/dn495203.aspx) gebruiken om het juiste abonnement op te geven. Dit wordt getoond in de onderstaande voorbeeld-Windows PowerShell die doorgaans wordt weergegeven boven aan de meeste Azure Automation-runbooks.

    $cred = Get-AutomationPSCredential –Name "myuseraccount.onmicrosoft.com"
    Add-AzureAccount –Credential $cred
    Select-AzureSubscription –SubscriptionName "My Subscription"

U moet deze regels na [controlepunten](http://technet.microsoft.com/library/dn469257.aspx#bk_Checkpoints) in uw runbook herhalen. Als het runbook wordt onderbroken en vervolgens voor een andere werkrol wordt hervat, moet de verificatie opnieuw worden uitgevoerd.

## <a name="next-steps"></a>Volgende stappen
* Lees over de verschillende runbooktypen en stappen voor het maken van uw eigen runbooks in het volgende artikel [Azure Automation-runbooktypen](automation-runbook-types.md)



<!--HONumber=Nov16_HO2-->


