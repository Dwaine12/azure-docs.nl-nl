---
title: Overzicht van Microsoft Azure Data Lake Analytics | Microsoft Docs
description: Met Data Lake Analytics kunt u zakelijke beslissingen nemen aan de hand van inzichten die u hebt gekregen uit uw cloudgegevens. Dit kan overigens op elke schaal.
services: data-lake-analytics
documentationcenter: ''
author: saveenr
manager: saveenr
editor: cgronlun
ms.assetid: 1e1d443a-48a2-47fb-bc00-bf88274222de
ms.service: data-lake-analytics
ms.devlang: na
ms.topic: get-started-article
ms.tgt_pltfrm: na
ms.workload: big-data
ms.date: 06/23/2017
ms.author: saveenr
ms.openlocfilehash: a788c7ad6eca0abea6f6ab400cbe2d0e5914eed8
ms.sourcegitcommit: 168426c3545eae6287febecc8804b1035171c048
ms.translationtype: HT
ms.contentlocale: nl-NL
ms.lasthandoff: 03/08/2018
---
# <a name="overview-of-azure-data-lake-analytics"></a>Overzicht van Data Lake Analytics

Azure Data Lake Analytics is een service op aanvraag voor het uitvoeren van analysetaken, om de analyse van big data te vereenvoudigen. U hoeft geen hardware te implementeren, configureren en optimaliseren, maar kunt query's schrijven om uw data te transformeren en waardevolle inzichten te verkrijgen. De analyseservice kan taken van elke schaal onmiddellijk verwerken, door de hoeveelheid rekenkracht die u nodig hebt aan te passen. U betaalt alleen voor de tijd die nodig is voor het uitvoeren van uw taak, wat het gebruik van deze service zeer rendabel maakt. De analyseservice ondersteunt ook U-SQL, een taal die de voordelen van SQL combineert met de voordelen van imperatieve code. Met U-SQL kunt u gegevens analyseren in Data Lake Store, SQL Server in Azure, Azure SQL Database en Azure SQL Data Warehouse.

### <a name="dynamic-scaling"></a>Dynamische schaalbaarheid
  
Data Lake Analytics voorziet op dynamische wijze in resources en kan worden gebruikt voor het analyseren van terabytes of zelfs petabytes aan gegevens. U betaalt alleen voor de verwerkingscapaciteit die u gebruikt Bij het vergroten of verkleinen van de hoeveelheid opgeslagen gegevens of gebruikte rekenresources, hoeft u geen code te herschrijven. 

### <a name="develop-faster-debug-and-optimize-smarter-using-familiar-tools"></a>Sneller ontwikkelen, slimmer fouten opsporen en gemakkelijker optimaliseren met vertrouwde hulpprogramma's
  
Data Lake Analytics is nauw geïntegreerd met Visual Studio. Dit betekent dat u vertrouwde hulpprogramma's kunt gebruiken voor het uitvoeren en optimaliseren van code en voor foutopsporing. Met visualisaties van uw U-SQL-taken ziet u hoe uw code wordt uitgevoerd op de gewenste schaal voor het eenvoudig identificeren van knelpunten en het besparen van kosten.

### <a name="u-sql-simple-and-familiar-powerful-and-extensible"></a>U-SQL: eenvoudig en vertrouwd, krachtig en uitbreidbaar
  
Data Lake Analytics bevat U-SQL, een querytaal die de vertrouwde en eenvoudige declaratieve aard van SQL uitbreidt met de expressieve voordelen van C#. De U-SQL-taal maakt gebruik van de gedistribueerde runtime die ook wordt gebruikt voor Microsoft's interne data lake op exabyte-schaal. SQL- en .NET-ontwikkelaars kunnen nu hun gegevens verwerken en analyseren met de vaardigheden die ze al hebben.

### <a name="integrates-seamlessly-with-your-it-investments"></a>Moeiteloze integratie met uw IT-investeringen
  
Met Data Lake Analytics kunt u uw bestaande IT-investeringen gebruiken voor identiteitsservices, beheer en beveiliging. Deze aanpak vereenvoudigt het gegevensbeheer en maakt het gemakkelijk om uw huidige gegevenstoepassingen uit te breiden. Data Lake Analytics is geïntegreerd met Active Directory voor het beheer van gebruikers en machtigingen, en biedt ingebouwde functionaliteit voor bewaking en controle.

### <a name="affordable-and-cost-effective"></a>Betaalbaar en rendabel

Data Lake Analytics is een rendabele oplossing voor het uitvoeren van big data-workloads. U betaalt per taak wanneer de gegevens worden verwerkt. Hardware, licenties en servicespecifieke ondersteuningsovereenkomsten zijn niet nodig. Het systeem wordt automatisch omhoog of omlaag geschaald bij het starten en eindigen van de taak. Op deze manier betaalt u nooit voor meer dan u nodig hebt. [Meer informatie over kostenbeheersing en geldbesparing](https://1drv.ms/f/s!AvdZLquGMt47h213Hg3rhl-Tym1c).
    
### <a name="works-with-all-your-azure-data"></a>Werkt met alle Azure-gegevens
  
Data Lake Analytics werkt met Azure Data Lake Store en biedt daarmee de hoogste prestaties, doorvoer en parallellisering. Het werkt ook met Azure Storage-blobs, Azure SQL Database en Azure Warehouse.

### <a name="next-steps"></a>Volgende stappen
 
  * Aan de slag met Data Lake Analytics met behulp van [Azure Portal](data-lake-analytics-get-started-portal.md) | [Azure PowerShell](data-lake-analytics-get-started-powershell.md) | [CLI](data-lake-analytics-get-started-cli2.md)
  * Azure Data Lake Analytics beheren met behulp van [Azure Portal](data-lake-analytics-manage-use-portal.md) | [Azure PowerShell](data-lake-analytics-manage-use-powershell.md) | [CLI](data-lake-analytics-manage-use-cli.md) | [Azure .NET SDK](data-lake-analytics-manage-use-dotnet-sdk.md) | [Node.js](data-lake-analytics-manage-use-nodejs.md)
  * [Kosten beheersen en geld besparen met Data Lake Analytics](https://1drv.ms/f/s!AvdZLquGMt47h213Hg3rhl-Tym1c)
