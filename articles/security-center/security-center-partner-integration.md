---
title: Beveiligingsoplossingen integreren in Azure Security Center | Microsoft Docs
description: "Leer hoe Azure Security Center kan worden geïntegreerd met partners om de algehele beveiliging van uw Azure-resources te verbeteren."
services: security-center
documentationcenter: na
author: YuriDio
manager: mbaldwin
editor: 
ms.assetid: 6af354da-f27a-467a-8b7e-6cbcf70fdbcb
ms.service: security-center
ms.topic: hero-article
ms.devlang: na
ms.tgt_pltfrm: na
ms.workload: na
ms.date: 10/23/2017
ms.author: yurid
ms.openlocfilehash: 847a872661bea31b774814188c7707260a16e620
ms.sourcegitcommit: 4d90200f49cc60d63015bada2f3fc4445b34d4cb
ms.translationtype: HT
ms.contentlocale: nl-NL
ms.lasthandoff: 10/24/2017
---
# <a name="integrate-security-solutions-in-azure-security-center"></a>Beveiligingsoplossingen integreren in Azure Security Center
Dit document helpt u bij het beheren van beveiligingsoplossingen die al zijn gekoppeld aan Azure Security Center en bij het toevoegen van nieuwe oplossingen.

## <a name="integrated-azure-security-solutions"></a>Geïntegreerde Azure-beveiligingsoplossingen
Met Security Center kunt u gemakkelijk geïntegreerde beveiligingsoplossingen in Azure inschakelen. Voordelen zijn:

- **Vereenvoudigde implementatie**: Security Center biedt gestroomlijnde inrichting van geïntegreerde partneroplossingen. Met Security Center kan op virtuele machines de benodigde agent worden ingericht voor oplossingen zoals het beoordelen van antimalware en beveiligingsproblemen. Voor firewallapparaten kan in Security Center een groot gedeelte van de vereiste netwerkconfiguratie worden uitgevoerd.
- **Geïntegreerde detectie**: beveiligingsgebeurtenissen van partneroplossingen worden automatisch verzameld, samengevoegd en weergegeven als waarschuwingen en incidenten in Security Center. Deze gebeurtenissen worden ook gekoppeld aan detecties van andere bronnen voor geavanceerde detectie van bedreigingen.
- **Geïntegreerde statuscontrole en beheer**: klanten kunnen geïntegreerde statusgebeurtenissen gebruiken om alle partneroplossingen in één oogopslag te controleren. Er zijn basisbeheermogelijkheden beschikbaar, met eenvoudige toegang tot geavanceerde installatie met behulp van de partneroplossing.

Geïntegreerde beveiligingsoplossingen omvatten momenteel:

- Eindpuntbeveiliging ([Trend Micro](https://help.deepsecurity.trendmicro.com/azure-marketplace-getting-started-with-deep-security.html), Symantec en [Microsoft Antimalware for Azure Cloud Services and Virtual Machines](https://docs.microsoft.com/azure/security/azure-security-antimalware), Windows Defender en SCEP (System Center Endpoint Protection))
- Firewall voor webtoepassingen ([Barracuda](https://www.barracuda.com/products/webapplicationfirewall), [F5](https://support.f5.com/kb/en-us/products/big-ip_asm/manuals/product/bigip-ve-web-application-firewall-microsoft-azure-12-0-0.html), [Imperva](https://www.imperva.com/Products/WebApplicationFirewall-WAF), [Fortinet](https://www.fortinet.com/resources.html?limit=10&search=&document-type=data-sheets) en [Azure Application Gateway](https://azure.microsoft.com/blog/azure-web-application-firewall-waf-generally-available/))
- Firewall van de volgende generatie ([Check Point](https://www.checkpoint.com/products/vsec-microsoft-azure/), [Barracuda](https://campus.barracuda.com/product/nextgenfirewallf/article/NGF/AzureDeployment/), [Fortinet](http://docs.fortinet.com/d/fortigate-fortios-handbook-the-complete-guide-to-fortios-5.2) en [Cisco](http://www.cisco.com/c/en/us/td/docs/security/firepower/quick_start/azure/ftdv-azure-qsg.html))
- Evaluatie van beveiligingsproblemen ([Qualys](https://www.qualys.com/public-clouds/microsoft-azure/))  

## <a name="how-security-solutions-are-integrated"></a>Beveiligingsoplossingen integreren
Azure-beveiligingsoplossingen die zijn geïmplementeerd vanuit Security Center, zijn automatisch verbonden. U kunt ook verbinding maken met andere gegevensbronnen voor beveiliging, waaronder:

- Azure AD-identiteitsbeveiliging
- Computers die on-premises of in andere clouds worden uitgevoerd
- Een beveiligingsoplossing die ondersteuning biedt voor CEF (Common Event Format)
- Microsoft Advanced Threat Analytics

![Integratie van partneroplossingen](./media/security-center-partner-integration/security-center-partner-integration-fig8.png)

## <a name="manage-integrated-azure-security-solutions-and-other-data-sources"></a>Geïntegreerde Azure-beveiligingsoplossingen en andere gegevensbronnen beheren

Na de implementatie kunt u informatie bekijken over de status van de geïntegreerde Azure-beveiligingsoplossing en algemene beheertaken uitvoeren. U kunt ook andere typen gegevensbronnen voor beveiliging verbinden, zoals Azure Active Directory Identity Protection-waarschuwingen en firewall-logboeken in CEF (Common Event Format). Selecteer in het Security Center-dashboard de optie Beveiligingsoplossingen.

### <a name="connected-solutions"></a>Verbonden oplossingen

Het gedeelte **Verbonden oplossingen** bevat beveiligingsoplossingen die momenteel zijn verbonden met Security Center en informatie over de status van elke oplossing.  

![Verbonden oplossingen](./media/security-center-partner-integration/security-center-partner-integration-fig4.png)

### <a name="discovered-solutions"></a>Gedetecteerde oplossingen

In de sectie **Gedetecteerd oplossingen** ziet u alle oplossingen die zijn toegevoegd via Azure. Ook ziet u alle oplossingen die door Security Center worden voorgesteld om verbinding mee maken.

![Gedetecteerde oplossingen](./media/security-center-partner-integration/security-center-partner-integration-fig5.png)

In Security Center worden automatisch andere beveiligingsoplossingen gedetecteerd die actief zijn in Azure. Dit omvat zowel Azure-oplossingen, zoals [Azure AD Identity Protection](https://docs.microsoft.com/azure/active-directory/active-directory-identityprotection), als partneroplossingen die actief zijn in Azure. Selecteer **VERBINDEN** om deze oplossingen te integreren met Security Center.

### <a name="add-data-sources"></a>Gegevensbronnen toevoegen

Het gedeelte **Gegevensbronnen toevoegen** bevat andere beschikbare gegevensbronnen die kunnen worden verbonden. Klik op **TOEVOEGEN** voor instructies over het toevoegen van gegevens uit een van deze bronnen.

![Gegevensbronnen](./media/security-center-partner-integration/security-center-partner-integration-fig7.png)


## <a name="next-steps"></a>Volgende stappen

In dit artikel hebt u kunnen lezen hoe u partneroplossingen integreert in Security Center. Zie de volgende artikelen voor meer informatie over Security Center:

* [Plannings- en bedieningsgids voor Security Center](security-center-planning-and-operations-guide.md)
* [Microsoft Advanced Threat Analytics koppelen aan Azure Security Center](security-center-ata-integration.md)
* [Azure Active Directory Identity Protection koppelen aan Azure Security Center](security-center-aadip-integration.md)
* [Beveiligingsstatus controleren in Security Center](security-center-monitoring.md). Meer informatie over het controleren van de status van uw Azure-resources.
* [Partneroplossingen controleren met Security Center](security-center-partner-solutions.md). Meer informatie over het bewaken van de status van uw partneroplossingen.
* [Veelgestelde vragen over Azure Security Center](security-center-faq.md). Krijg antwoorden op veelgestelde vragen over het gebruik van Security Center.
* [Azure-beveiligingsblog](http://blogs.msdn.com/b/azuresecurity/). Raadpleeg de blogberichten over beveiliging en naleving in Azure.
