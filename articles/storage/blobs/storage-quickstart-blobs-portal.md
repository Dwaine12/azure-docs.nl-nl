---
title: 'Azure-snelstart: Een blob maken in objectopslag met Azure Portal | Microsoft Docs'
description: In deze snelstart gebruikt u Azure Portal in object-opslag (Blob). Vervolgens gebruikt u Azure Portal om een blob in Azure Storage te uploaden, een blob te downloaden en de blobs in een container te vermelden.
services: storage
author: tamram
ms.custom: mvc
ms.service: storage
ms.topic: quickstart
ms.date: 10/22/2018
ms.author: tamram
ms.openlocfilehash: e615585fbdbef634a13a19aca4b85eef5b21815f
ms.sourcegitcommit: ae45eacd213bc008e144b2df1b1d73b1acbbaa4c
ms.translationtype: HT
ms.contentlocale: nl-NL
ms.lasthandoff: 11/01/2018
ms.locfileid: "50740364"
---
# <a name="quickstart-upload-download-and-list-blobs-with-the-azure-portal"></a>Snelstart: Blobs uploaden, downloaden en vermelden met Azure Portal

In deze snelstartgids leert u hoe u [Azure Portal](https://portal.azure.com/) gebruikt om een container te maken in Azure Storage, en om blok-blobs in deze container te uploaden en te downloaden.

## <a name="prerequisites"></a>Vereisten

Als u nog geen abonnement op Azure hebt, maak dan een [gratis account](https://azure.microsoft.com/free/?WT.mc_id=A261C142F) aan voordat u begint.

[!INCLUDE [storage-create-account-portal-include](../../../includes/storage-create-account-portal-include.md)]

## <a name="create-a-container"></a>Een container maken

Als u een container wilt maken in Azure Portal, volgt u deze stappen:

1. Navigeer naar het nieuwe opslagaccount in Azure Portal.
2. Schuif in het linkermenu voor het opslagaccount naar de sectie **Blob service**. Selecteer vervolgens **Blobs**.
3. Selecteer de knop **+ Container**.
4. Typ een naam voor de nieuwe container. De containernaam mag alleen kleine letters bevatten, moet beginnen met een letter of cijfer en mag alleen letters, cijfers en het streepje (-) bevatten. Zie [Naamgeving van en verwijzen naar containers, blobs en metagegevens](https://docs.microsoft.com/rest/api/storageservices/naming-and-referencing-containers--blobs--and-metadata) voor meer informatie over de namen van containers en blobs.
5. Stel het niveau van openbare toegang tot de container in. Het standaardniveau is **Persoonlijk (geen anonieme toegang)**.
6. Selecteer **OK** om de container te maken.

    ![Schermopname van het maken van een container in Azure Portal](media/storage-quickstart-blobs-portal/create-container.png)

## <a name="upload-a-block-blob"></a>Een blok-blob uploaden

Blok-blobs bestaan uit blokken met gegevens die worden samengevoegd tot een blob. In de meeste gebruiksscenario's voor Blob-opslag worden blok-blobs gebruikt. Blok-blobs zijn zeer geschikt om tekst en binaire gegevens op te slaan in de cloud, zoals bestanden, afbeeldingen en video's. Deze snelstartgids laat zien hoe u kunt werken met blok-blobs. 

Als u een blok-blob wilt uploaden naar de nieuwe container in Azure Portal, volgt u deze stappen:

1. Navigeer in Azure Portal naar de container die u in de vorige sectie hebt gemaakt.
2. Selecteer de container om een lijst weer te geven met de blobs die deze bevat. Omdat deze container nieuw is, bevat deze nog geen blobs.
3. Selecteer de knop **Uploaden** om een blob te uploaden naar de container.
4. Blader in het lokale bestandssysteem om te zoeken naar een bestand dat u kunt uploaden als een blok-blob en selecteer **Uploaden**.
     
    ![Schermopname van het uploaden van een blob vanaf de lokale schijf](media/storage-quickstart-blobs-portal/upload-blob.png)

5. Selecteer het **Verificatietype**. De standaardwaarde is **SAS**.
6. U kunt op deze manier zoveel blobs uploaden als u wilt. De nieuwe blobs worden nu weergegeven in de container.

## <a name="download-a-block-blob"></a>Een blok-blob downloaden

U kunt een blok-blob downloaden om deze weer te geven in de browser of op te slaan op het lokale bestandssysteem. Als u een blok-blob wilt downloaden, volgt u deze stappen:

1. Navigeer naar de lijst met blobs die u in de vorige sectie hebt ge√ºpload. 
2. Klik met de rechtermuisknop op de blob die u wilt downloaden en selecteer **Downloaden**. 

## <a name="clean-up-resources"></a>Resources opschonen

Als u de resources wilt verwijderen die u in deze snelstart hebt gemaakt, kunt u de container verwijderen. Alle blobs in de container worden dan ook verwijderd.

Ga als volgt te werk om de container te verwijderen:

1. Navigeer in Azure Portal naar de lijst met containers in uw opslagaccount.
2. Selecteer de container die u wilt verwijderen.
3. Klik op de knop **Meer** (**...** ) en selecteer **Verwijderen**.
4. Bevestig dat u de container wilt verwijderen.

## <a name="next-steps"></a>Volgende stappen

In deze snelstart hebt u geleerd hoe u bestanden overbrengt tussen een lokale schijf en Azure Blob-opslag met Azure Portal. Voor meer informatie over het werken met Blob-opslag, gaat u naar de instructies voor Blob-opslag.

> [!div class="nextstepaction"]
> [Instructies voor bewerkingen in Blob-opslag](storage-dotnet-how-to-use-blobs.md)

